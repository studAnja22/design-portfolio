---
Title: Color Analysis
Description: Here are our analysis on color
Template: 
---

Färg och Font - Kaffe och Te hemsidor
=======================

I denna rapport begrundas valet av färgpalett och typografi hos 3 hemsidor med fokus på kaffe och te handel samt vilken känsla författaren av rapporten upplever respektive hemsida signalerar till användaren.



Urval
-----------------------

Berätta vilka webbplatser du valt att undersöka och varför eller hur du gick tillväga när du gjorde ditt urval.

De senaste åren har jag börjat min morgon med att göra en stor kopp varm mocca-kaffe-drink med vispgrädde och salt. Under dagen dricker jag flera koppar te. Jag vänder mig ofta till te och kaffe butiker för att hitta nya favoriter. Fokuset på denna rapport hamnade därav i kategorin kaffe och te handel.  
Jag valde först en lokal butiks hemsida, Tehuset Java. Därefter hittade jag Skandinavisk Te & kaffehandel, som nyligen uppdaterat sin hemsida i ett nytt färgtema. Och slutligen Bönor och Blad.

Metod
-----------------------

För att identifiera typsnitten så användes granska på hemsidan. (högerklicka, granska).  
I granska kan vi ta en titt på vilka färger som har valts till typsnitten.  
För att ta färgprover till färgpaletten användes microsoft edge tillägget färgväljare.  
Färgernas RGB/CMYK uppbyggnad och färgbeskrivning granskades på colorhexa.
Accentfärgen hämtades från hemsidans logga och färgschemat återfanns i adobe color cc.  
Hemsidorna granskades även i color contrast accessibility validator, även där kunde vi se vilka typsnitt som använts.  
Känslan baseras på författarens egna tolkningar av hemsidorna.  
  
Samtliga snapshots togs 7/7/2023.

Resultat
-----------------------
  
**Tehuset Java**  
  
<div class="color-page">
<div class="coffee-box coffee1">
    <img src="%base_url%/assets/img/java.png" alt="screenshot of tehuset java">
</div>
<div class="coffee-box coffee2">
    <img src="%base_url%/assets/img/java2.png" alt="screenshot of tehuset java">
</div>
</div>
  
  
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #00533c">
<td style="height: 50px; width: 50px; background-color: #fcfbf3">
<td style="height: 50px; width: 50px; background-color: #bf7d02">
</tr>
</table>
  

Mot en ljust grå-gul off-white (#fcfbf3) har vi en mycket mörk cyan - lime grön färg (#00533c) som återfinns i loggan, texter och bakgrundsfärg.  
Till den gröna färgen har vi en starkt orange accentfärg (#bfd02) som drar blickarna till knappar, toppen av listor, viktig information i headern och länkar till diverse intressanta sidor.  
Hemsidan använder sig av ett triadiskt färgschema.  
  
Typsnitten som används i headern och navbar är Lato, sans serif. Till brödtext, p, H1-H4 så används Cormorant Garamond, serif.  
Majoriteten av texterna är olika nyanser av den gröna färgen. Color contrast accessibility validator anser att kontrasten mellan den gröna färgen och vita färgen är god.  
Däremot passerade den oranga accentfärgen inte igenom validatorn i kombination med den vita färgen.  Varor med nedsatt pris visas i en svagt röd ton, vilket inte heller passerade validatorn.  
Valet av typsnittet Cormorant Garamond i kombination med font storlek kan påverka läsbarheten negativt. Exempelvis i produktbeskrivningarna är h3 1rem medan brödtexten, p, har font storleken 0,875rem.  
  
De gröna tonerna drar tankarna mot natur och teblad, vilket kanske var tanken för ett tehus. Den vita färgen (#fcfbf3) ger ett ljust intryck. Loggan avbildar tehuset javas butik i lund. 
  
**Skandinavisk Te och Kaffe handeln**  
  
<div class="color-page">
<div class="coffee-box coffee1">
    <img src="%base_url%/assets/img/teochkaffe1.png" alt="screenshot of te och kaffe handel">
</div>
<div class="coffee-box coffee2">
    <img src="%base_url%/assets/img/teochkaffe2.png" alt="screenshot of te och kaffe handel">
</div>
</div>
  
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #371e14">
<td style="height: 50px; width: 50px; background-color: #fff">
<td style="height: 50px; width: 50px; background-color: #e8e5de">
<td style="height: 50px; width: 50px; background-color: #b2935b">
</tr>
</table>
Skandinavisk Te och Kaffehandel har valt att göra sin hemsida i olika bruna toner. Tankarna dras framförallt till kaffe och choklad.  
Ett mörkt litet café med mörka träbord... De ljusa färgerna drar tankarna till grädde och mjölk...  
  
I headern har vi under en svart information banner med vit text den djupaste av de bruna färgerna (#371e14). Till denna har vi en ljust brun accentfärg (#b2935b) som används till text i header, footer, loggan och knappar i headern.  
  
I navbar har vi en whitesmoke liknande färg (#f5f2ed) som beskrivs på colorhexa som ljust gråaktigt orange. Det framgår på colorhexa att dessa tre färger alla har orange i sig.  
Bakgrundsfärgen är vit (#fff) och vissa divar/sektioner har en ljust grå-orange bakgrund (#e8e5de). I footern återspeglar vi headern med den djupt bruna färgen, text i den ljust bruna accentfärgen och vitt och avrundas med en information banner i svart med vit text.  
  
Texterna har typsnittet Basic regular, sans-serif. Texterna återges framförallt i en nästan svart ton med lite blått i sig (#1c1f2a) och med en god läsbar fontstorlek.  
Färgerna som används är framförallt olika nyanser och mättnader av oranga toner. Färschemat bedöms därför vara analogt.  
  
Valet av färg och font anses ge ett lugnt, mysigt intryck och valet av ett typsnitt ger ett enhetligt intryck.
  
**Bönor och Blad**
<div class="color-page">
<div class="coffee-box coffee1">
    <img src="%base_url%/assets/img/bonoroblad1.png" alt="screenshot of bönor och blad">
</div>
<div class="coffee-box coffee2">
    <img src="%base_url%/assets/img/bonoroblad2.png" alt="screenshot of bönor och blad">
</div>
</div>
  
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #003a43">
<td style="height: 50px; width: 50px; background-color: #ff585d">
<td style="height: 50px; width: 50px; background-color: #f6f6f6">
</tr>
</table>

Bönor och Blad ger ett modernt city intryck med sina val av färgkombinationer, typsnitt och med sin fyndiga logga som avbildar ett blad och en böna.  
I headern ser vi en djupt mörk cyan (#003A43) som bakgrundsfärg, en ljust röd ton (#FF585D) agerar som accentfärg för texter och informations banner.  
Hemsidan använder sig av vitt som bakgrundsfärg och ibland en väldigt ljust grå till några divar (#f6f6f6).  
  
Typsnitten som används framförallt är neue-haas-unica, "Neue Haas Unica". Enligt monotype.com så skapades Unica typsnittet på 80-talet och är en sans-serif hybrid mellan Helvetica, Univers och Akzidenz Grotesk och är designat av team'77.  
Typsnittet ger en rent, elegant intryck och är dessutom lättläslig.  
Ett annat typsnitt som används är "Trade Gothic", sans-serif.  
Texterna återges i vitt, ljust rött och mörk cyan. Color Contrast Accessibility Validator menar att den ljust röda texten på mörk cyan bakgrund inte validerar och att kontrasten måste öka med 11,66% för att bli godkänd.  
  
Hemsidan ger mig en modern, ungdomlig känsla och mina tankar går till caféer i storstäder där man alltid har lite bråttom till nästa möte.  


Analys
-----------------------

I och med huvudfokuset för dessa tre hemsidor är kaffe och te så var det väldigt intressant att se de olika stilarna respektive företag valde att använda.  
Tehuset java med sina ljusa gräddtoner, mörkt gröna och gyllene oranga toner fick mig att tänka att detta är framförallt ett tehus.  
Skandinavisk Te och Kaffehandel däremot med sina olika nyanser av bruna toner fick mig att tänka att kaffe och choklad sortimentet står i fokus.  
Bönor och Blad med sina moderna färgkombinationer och typsnitt gav hemsidan ett ungdomligt uttryck.  
Bönor och Blads färgkombination och val av bilder på hemsidan fick mig att tänka att detta var ett modernt café där man kunde gå och fika, men tydligen så är det en te och kaffehandel precis som de andra två hemsidorna.  
  
Både Skandinavisk Te och Kaffehandel och Bönor och blad har en lättläslig sans-serif.  
Tehuset Java har däremot en serif, som dessutom har ett sparsamt typsnittstorlek på 12px för H3 och ca 10,5px för p. Denna kombination påverkar läsbarheten negativt och för mig är det ansträngande att läsa majoriteten av texterna på deras hemsida.  
Det är intressant att granska och överväga läsbarheten och vilka känslor olika typsnitt ger i olika färgkombinationer.
    
Enligt colorhexa så var ingen av dessa färger webbsäkra. Ingen av hemsidorna passerade Color Contrast Accessibility Validator, det fanns alltid något som fastnade i validatorn.  
Den röda texten på Bönor och Blad används ibland ovanpå bilder, vilket påverkar läsbarheten negativt.  
  
När man väljer färg och form till sin hemsida så finns det många aspekter man måste överväga. Vad är det för känsla vi vill förmedla? Vilket typsnitt passar in bäst och ger optimal läsbarhet? Är färgerna webbsäkra och har en god kontrast ratio?  
  

Referenser
-----------------------

1. https://www.tehusetjava.se/  
2. https://teochkaffehandel.se/  
3. https://bonorochblad.se/  
  
4. https://www.monotype.com/fonts/neue-haas-unica  
5. https://www.colorhexa.com/  
6. https://color.adobe.com/sv/create/color-wheel  
7. https://health.gov/healthliteracyonline/display/section-3-3/  
8. https://dbwebb.se/guide/design-med-html5-och-css3/enheter  
9. https://dbwebb.se/guide/design-med-html5-och-css3/farg  
10. https://www.adobe.com/creativecloud/design/discover/serif-vs-sans-serif.html  

Övrigt
-----------------------

Anja22 arbetade ensam.  
